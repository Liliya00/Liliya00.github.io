<html>
<head>
<title>ExcitingUkraine</title>
<style type="text/css">
	#g1{color:green}
	#m1{color:blue;}
	#c1{color:black;}
</style>
</head>
<body bgcolor="FF EF D5"text="green">
	<p><a name="top"></a></p>
<img src="https://upload.wikimedia.org/wikipedia/commons/4/49/Flag_of_Ukraine.svg" width=100%, height=10% >
<center><h1><b>Золочівський замок</h1></b></center>
		<marquee bgcolor="EE E8 AA" behavior="alternate" id="m1">
			<h3><b>Пам'ятка історії і культури національного значення у місті Золочеві (Львівська область). </b></h3></marquee>
<div id="g1"><h3><i><font face=" sans-serif"><p><a href="#bottom" id="c1">Вниз ↓</a></p></font>Замок був зведений у 1634 році як оборонна фортеця на кошти Якуба Собеського, батька короля Речі Посполитої Яна III Собеського, за проектом невідомого італійського архітектора на місці старого дерев'яного замку, який оточували потужні земляні вали, обкладені каменем, з бастіонами на кутах та ровами з водою. У дворі замку є два палаци. Більший з них має назву Великого палацу, а навпроти в'їзної вежі розміщений Китайський палац. <img src="4.0.jpg"  vspace="2" hspace="5" width="30%" height="30%" align="left">Цікавим також замок є тим, що тут була система каналізації, яка збереглася до наших днів.

<p>Замок є зразком оборонної споруди неоголландського типу і належить до пам'яток типу «palazzo in fortezzo» (палац у фортеці), тобто поєднує функції оборони та житла.

<p>Оборонні споруди Золочівського замку — це вали, бастіони, надбрамна вежа, міст і равелін. З часів заснування збереглися вали, бастіони, частково надбрамний корпус, а равелін і міст — реконструкція.

<p>У замковому дворі збереглися донині лише Китайський палац, Великий житловий палац і значно перебудована у кінці XIX століття надбрамна вежа.

<p>В'їзна вежа, Китайський палац, Великий житловий палац творять ренесансний ансамбль.
<p>На кожному розі замку добре видно п‘ятикутні бастіони, що закінчуються сторожовими вежами, прикрашеними плитами з гербами Яніна, Годзава, Равич і Гербурт та літерами J.S.K.K.S.K. (Jakob Sobieski, Krajczy Koronny, Starosta Krasnostawski).<img src="4.1.jpg"  vspace="2" hspace="5" width="30%" height="30%" align="right"> Крім того, на баштах є цифри “1634”. Після перебудови в 19 ст. бастіони мають лише декоративний вигляд.
<p>Турки та татари неодноразово намагалися взяти штурмом Золочівську фортецю – й щоразу безуспішно. Тільки в 1672 році їм це вдалося зробити. Неприступну твердиню було захоплено та зруйновано після шестиденної облоги турецької армії на чолі з пашею Капуданом.
<p>Опис будівлі 1687 року:«Мала цитадель чотирьохстінна, обнесена кам’яними мурами і сильно укріпленими валами з кутовими бійницями для гармат. Зі сторони полів тягнеться рівнина, на якій знаходяться польові фортифікаційні споруди для регулярного війська. Брама цитаделі зі сторони міста також захищена вартою".
<p><a name="bottom"></a></p>
	<p><a href="#top" id="c1">Вгору ↑</a></p>
	<center><a href="index.html" id="m1">Головна сторінка</a></center>
</font>
</i></h3></div>
</body>
</html>